---
Title: Kmom05
Description: Part 5
Template: kmom
---

Kursmoment 5
==================

I vår undersökning av webbplatsers laddningstid framgick det väldigt tydligt hur mycket bilderna påverkar. Även oanvänd javascript var en framträdande faktor. Det var också tydligt att alla webbplatser vi tittade på hade bättre laddningstid på webben, än mobilen. Därför är verktyg som Cimage användbart. Jag har inte använt denna typen av bildverktyg innan, utan det bildverktyg jag använt mest är photoshop. Om man skulle behöva lösa responsivitets-uppgiften med photoshop så hade det dock tagit väldigt lång tid. Att man lätt kunde testa olika storlekar direkt, med några rader kod, var väldigt smidigt.
<br><br>
Jag har inte funderat så mycket över bildstorlek och responsiva bilder tidigare. Då jag tycker om att leka runt i photoshop har jag såklart undrat en del över bildformat och storlek, men det är inget jag riktigt satt mig in i. Speciellt responsiva bilder och nedladdningstid har jag inte lagt fokus på. Jag känner dock att jag lärt mig mycket användbart denna veckan, och att jag fått svar på frågor jag haft länge, men inte tagit tag att sätta mig in i ordentligt.
<br><br>
Jag tyckte att det var ganska klurigt att få till rätt storlekar på de responsiva bilderna. Från början följde jag min-width och satte storleken på bilderna efter det. Dock insåg jag att det inte riktigt stämde då jag ändrade grid beroende på bredden också. Det gjorde ju så att det var mindre plats för bilderna när jag hade två kolumner än en, trots att själva sidans bredd var större. Jag använde därför devtools för att ta reda på bildernas bredd precis vid mina breaking points och satte istället dessa breddar på bilderna med cimage. Jag inser att detta kunde gjorts mer exakt, men mitt betyg på PageSpeed Insights höjdes betydligt och sa inte längre något om bild-storlek så jag nöjde mig.
<br><br>
Något jag tyckte var extra spännande denna veckan var miljöaspekten i förhållande till datan som skickas som Emil tog upp i sin föreläsning. Det är något som jag faktiskt inte funderat över innan, men som är både viktigt och spännande. Att det är något man kan påverka genom att optimera laddningstid är därför mitt TIL denna veckan.

<div class="video">
<div class="embed-container">
    <iframe src="https://www.youtube.com/embed/0Haxy5PvCuk" frameborder="0" allowfullscreen></iframe>
</div>
</div>
