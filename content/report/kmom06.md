---
Title: Kmom06
Description: Part 6
Template: kmom
---

Kursmoment 6
==================

Jag tycker att man alltid haft designelementen och designprinciperna i bakhuvudet, utan att nödvändigtvis sätta ord på det. Det är saker man pratat om i skolan, på bilden och i vissa andra sammanhang. Dock har jag inte hört dem grupperas efter just principer och element tidigare, och det var nyttigt att få en överblick över dem. Det skapas en bättre förståelse när man läser om dem på en gång, och får se sambandet av hur man kan använda designprinciperna för att organisera elementen. Alla begrepp som balans, färg, form och så vidare känner man ju till sedan innan, men man påminns om att och hur man kan använda sig av dem.
<br><br>
Vår grupp analyserade olika artisters webbplatser och det slog mig hur olika alla var, fastän de alla är musiker och det ville presentera sin musik. Alla kändes personliga och använde sig av olika designprinciper för att skapa den känslan. Det finns alltså en massa vägar att gå och jag tror det är bra att just ha principerna för att guida en. Jag har tyckt det varit svårt att få till designen för min portfolio, för jag har inte riktigt haft ett mål, utan mer testat mig fram vecka för vecka när vi pratat om nya delar av design. Nu efter detta kursmoment kan jag känna hur skönt det är att ha en bra överblick över dessa designprinciper, och jag tror det kommer vara lättare att ta sig an projektet med det som vägledning. Denna insikten får därför bli min TIL för denna veckan.
<br><br>
Jag gjorde några ändringar efter analysen. Jag tyckte att sidan såg rätt tråkig ut, och insåg när jag funderade över principerna att den var väldigt platt. För att skapa mer djup la jag skuggor bakom header, textblock och analys/redovisnings-menyerna. Det skapade mer djup i sidan och dessutom sticker elementen ut mer. Jag la också in en ram runt text-blocken, då jag tyckte att det var för lite färg i main-delen, jämfört med headern och footern. Detta var en bra “final touch”, webbplatsen såg okej ut innan, men lyftes av dessa ändringar.
