---
Title: Analys 1
Description: Part 1
Template: analysis
---
Telefonabonnemang och färgval
=======================

Denna uppsats är en jämförelse mellan färgskalorna på tre olika hemsidor för telefonabonnemang och känslan de förmedlar.

Urval
-----------------------

Vi valde företagen Vimla, Telia och Telenor med motiveringen att de erbjuder samma typ av produkt men verkar rikta sig till olika målgrupper, baserat på vilka erbjudanden de lyfter fram på deras förstasidor. Vimla riktar sig till unga under 18, studenter och seniorer, Telia riktar sig främst till familjer och Telenor har ett bredare spektrum med både familj och företag.

Metod
-----------------------

Efter att vi valt hemsidor plockade vi ut färgskalorna ur de tre hemsidorna med hjälp av en color picker. Vi samlade skärmdumpar av hemsidorna. Vi lade färgskalorna i ett färghjul och jämförde med vanliga färgscheman.


Resultat
-----------------------
<br>
**Vimla**
<img class="page-img" src="%assets_url%/img/vimla-fullscreen.jpg" alt="Vimlas hemsida">

<div class="color-table">
<table style="border-spacing: 4px; border-collapse: separate">
 <tr>
   <td style="height: 50px; width: 50px; background-color: #4CD47C"></td>
   <td style="height: 50px; width: 50px; background-color: #2a0c50"></td>
   <td style="height: 50px; width: 50px; background-color: #f48bad"></td>
   <td style="height: 50px; width: 50px; background-color: #1e242a"></td>
   <td style="height: 50px; width: 50px; background-color: #cec6ff"></td>
   <td style="height: 50px; width: 50px; background-color: #fdf2a0"></td>
 </tr>
</table>
<p class="figure-text">Vimlas färgpalett</p>
</div>


Vimlas startsida är ganska intensiv, med många färger och starka rubriker. När man går djupare på sidan för att nå utförligare information blir sidorna mer avskalade och tydliga. Färgerna har jämnt avstånd till varandra i färghjulet, i formen av en kvadrat.

<div class="color-table">
<img class="page-img" src="%assets_url%/img/vimla-color-circle.jpg" alt="Vimlas färgschema">
<p class="figure-text">Vimlas färgpalett, bortsett från deras djupa lila, ligger nära en perfekt kvadrat.</p>
</div>

Vimla använder sitt logo-typsnitt på samtliga rubriker, en kursiv fetstilt sans serif.

När vi kommer till Vimlas hemsida möts vi av lekfulla bilder och intensiva rubriker: “Köp nu nu nu!”, “Alla våra jättebra mobilabonnemang!” Precis under “the fold” hittar vi att de har ännu “surfigare” erbjudanden för ungdomar under 18 och vuxna över 55, där knappen för studenter är mer markerad. Den lekfulla, ungdomliga designen matchar deras erbjudanden riktade till ungdomar.

**Telia**

<img class="page-img" src="%assets_url%/img/telia-fullscreen.jpg" alt="Telias hemsida">

<div class="color-table">
<table style="border-spacing: 4px; border-collapse: separate">
 <tr>
   <td style="height: 50px; width: 50px; background-color: #9909e3"></td>
   <td style="height: 50px; width: 50px; background-color: #1f012f"></td>
   <td style="height: 50px; width: 50px; background-color: #57ffff"></td>
   <td style="height: 50px; width: 50px; background-color: #f8ab29"></td>
   <td style="height: 50px; width: 50px; background-color: #f5547e"></td>
   <td style="height: 50px; width: 50px; background-color: #00CC66"></td>
 </tr>
</table>
<p class="figure-text">Telias färschema</p>
</div>

Telias hemsida har ett monokromt färgschema. Hemsidan använder sig utav olika ljushetsgrader av samma lila nyans. Accentfärgerna grön och orange ligger i en perfekt triad till den lila nyansen. Den blå nyansen används till deras bredbandslogotyper, den gröna används till TV-relaterad information och den rosa används till telefonirelaterad information.  

<div class="color-table">
<img class="page-img" src="%assets_url%/img/telia-color-circle.jpg" alt="Telias färgschema">
<p class="figure-text">Telias logotypfärg, samt två accentfärger, ligger nära en perfekt triad.</p>
</div>

Telia använder sig uteslutande av sans serif-typsnitt. Deras rubriker är i samma typsnitt som deras logotyp.

Telias design är ganska avskalad. Högst upp till vänster ges vi alternativen “privat” och “företag”, men startsidans fokus ligger på deras olika erbjudanden. Telias priser är medelhöga, inte särskilt billiga åtminstone. Informationen är ganska kort och koncis. Bilderna föreställer vuxna och barn tillsammans. Det första erbjudandet vi möts av är chansen att dela på ett abonnemang inom familjen. Sidan ger ett familjärt och varmt intryck och matchar deras familjeprofilerade erbjudanden.

**Telenor**

<img class="page-img" src="%assets_url%/img/telenor-fullscreen.jpg" alt="Telenors hemsida">

<div class="color-table">
<table style="border-spacing: 4px; border-collapse: separate">
 <tr>
   <td style="height: 50px; width: 50px; background-color: #3cacfb"></td>
   <td style="height: 50px; width: 50px; background-color: #1f3af4"></td>
   <td style="height: 50px; width: 50px; background-color: #fdf31a"></td>
   <td style="height: 50px; width: 50px; background-color: #f6697a"></td>
   <td style="height: 50px; width: 50px; background-color: #6bef72"></td>
 </tr>
</table>
<p class="figure-text">Telenors färgschema</p>
</div>

Telenor har två olika nyanser av blå; den ljusare, himmelsblå nyansen på deras logotyp samt en mörkare blå som klär hemsidans knappar. I övrigt är hemsidan framförallt vit, svart och grå med accentfärgen gul. På två ställen hittar vi även en grön nyans för ett miljörelaterat ämne och en persikorosa för ett visst erbjudande. De två färgerna har precis samma mättnad. De färger som verkar vara Telenors standard-accentfärger, ljusblå, persikorosa och gul, ligger i en triad.

<div class="color-table">
<img class="page-img" src="%assets_url%/img/telenor-color-circle.jpg" alt="Telenors färgschema">
<p class="figure-text">Telenors färgpalett, om man bortser från deras gröna accentfärg, ligger nära en perfekt triad.</p>
</div>

Vissa av telenors erbjudanden är skrivna i ett typsnitt med serifer, men övrig text är skriven i sans serif.

Bilderna på sidan föreställer framförallt produkterna de säljer. Hemsidan är väldigt ljus och avskalad och utstrålar professionalitet. Högst upp till vänster kan vi välja mellan att visa information för “företag” och “fastighetsägare”. Vi möts av erbjudanden för privatpersoner, men designen känns riktad mot företag.


Analys
-----------------------

Vi upplever att dessa tre företag ligger på en skala mellan ungdomlighet/lekfullhet och avskalad professionalitet, med Vimla och Telenor i ytterkanterna. Vår känsla är att Vimla vill utstråla att allt är chill och lite festligt för att knyta an till ungdomar. Den faktiska informationen är lika tydlig som hos Telenor och Telia, men rubrikerna och bilderna är väsentligen mer informella. Färgmässigt ser hela sidan ut som godis, som ju också avser att locka unga till köp. Pastelltonerna i färgschemat balanserar vackert med den mörkt gråblå bakgrunden och gör att sidan faktiskt är ganska behaglig att titta på. Det gör att vitt kan användas för att dra uppmärksamhet till priser och annan viktig information.

På andra sidan spektrat har vi Telenor, som är nästan uteslutande vit. Kombinationen av den babyblå loggan och den mörkblå accenten känns ovanlig. Den babyblå är släkt med de andra färgerna, men den mörkblå tycks inte höra hemma där, vilket gör det till en effektiv accentfärg. Blicken dras tills dessa mörkblå element, samt de få erbjudanden som skrivits med ett serif-typsnitt. Sparsamheten i färgvalen gör att hemsidan upplevs som ren och professionell. Detta kan vi även se hos Vimla, men först när man kommer bort från förstasidan och faktiskt ska beställa ett abonnemang. Distraktionerna försvinner, och fokus är istället på att slutföra köpet. Det ger ett intryck av säkerhet till köparen.

Telias hemsida är betydligt mer konsekvent i sin design än Vimla - alla undersidor har samma mängd bilder och färg, samt behåller sitt personliga tonfall i texten, utan att det blir oseriöst. Besökaren kan känna sig trygg under hela vistelsen, men förlorar eventuellt det Vimla som vinner med att ge ett mer explosivt första intryck.

Telenors design är varken ungdomlig eller personlig, utan snarare avskalad och seriös, vilket kan tilltala företag.

I korthet har vi Vimla på ena sidan skalan, som exploderar av pastellfärger. Känslan är lekfull, ungdomlig och oseriös. På andra sidan har vi Telenor, med väldigt få färger. Känslan är seriös och professionell. Däremellan har vi Telia, som både är personlig och förtroendeingivande. I detta fallet innebär det alltså att fler färger ger ett mindre seriöst och mer ungdomligt intryck, medan färre färger ger ett vuxet och seriöst intryck. Lyckas man hitta balansen åstadkommer man en känsla av personlighet.

Referenser
-----------------------
**Telenor** https://www.telenor.se/

**Vimla** https://vimla.se/

**Telia** https://www.telia.se/

**Adobe color** https://color.adobe.com/create/color-wheel



Övrigt
-----------------------

Vi som skrivit rapporten heter Molly Andersson, Malcolm Nihlén och Veronica Axelsson.
