---
Title: Analys 10
Description: Part 4
Template: analysis
---

Analys av aktuell webbplatsdesign
=======================
Denna rapport undersöker aktuella trender för designen hos fem olika Dj:s hemsidor.

Urval
-----------------------

Denna rapport undersöker webbplatser som representerar Dj:s. Mitt projekt är en sida för en Dj och jag tycker därför att det är relevant att se närmare på vilka designtrender andra Dj:s använder. Urvalet gjordes utifrån artikeln “DJ Mag’s 2020 Top 100 DJs poll results are in” där de fem med högst placering och en webbplats valdes ut. Detta resulterade i Dimitri Vegas & Like Mike, Martin Garrix, Armin Van Buuren, Don Diablo och Afrojack.

![Dimitri Vegas & Like Mike](%base_url%/image/DVLM.jpg){.load-image}
*Dimitri Vegas & Like Mike*
![Martin Garrix](%base_url%/image/Martingarrix.jpg){.load-image}
*Martin Garrix*
![Armin Van Buuren](%base_url%/image/armin.jpg){.load-image}
*Armin Van Buuren*
![Don Diablo](%base_url%/image/DonDiablo.jpg){.load-image}
*Don Diablo*
![Afrojack](%base_url%/image/afrojack.jpg){.load-image}
*Afrojack*

Metod
-----------------------

Första intryck, färgval och font-val för webbplatserna jämfördes. Därefter noterades gemensamma designval mellan två eller flera webbplatser.

Undersökningen utgår från sidorna som de ser ut på en dator, och inte deras mobilanpassade version.

DevTools användes för att titta närmare på hur designen implementerats.

Resultat
-----------------------

**Första intryck**
<br>
Samtliga sidor har en herobild som täcker hela sidan och är det första man ser. Alla har text eller länkar ovanpå. Bilden är antingen från senaste låtsläppet eller en bild artisten. Länkarna är till senaste låtsläppet.

**Font**
<br>
Alla sidor har valt att använda en sans-serif font, varav Armin Van Buuren har den rubrik-font med mest karaktär. Den är tjockare än resterande sidor med ifyllda ljusöppningar, medan resterande är enklare utan utstickande element.

**Färgschema**
<br>
Alla sidor utom Martin Garrix och Afrojack har valt en mörk bakgrundsfärg, Don Diablo använder svart medan Armin Van Buuren och Dimitri Vegas & Like Mike använder mörkgrått. Både Martin Garrix och Afrojacks sidor ger intrycket av ett mörk färgschema i och med deras hero-bilder, men djupare in på sidan ser man att deras bakgrund är till största delen vit.

Alla sidor går i svart-vit och den färg som finns kommer från bilderna, med undantag från Dimitri Vegas & Like Mike som använder en blek gul och Armin Van Buuren som använder rött för några detaljer, som länkar. Bilderna har blandade färger, då det till största del är skivomslag och bilder från konserter.


**Gemensamma designval**
<br>
Alla sidor har en smal header högst upp med svart eller blå bakgrund, och menyn med vit text placerad till höger eller centrerad. Menyn är fixerad till toppen av sidan på alla sidor förutom Martin Garrix’s.

Don Diablo och Dimitri Vegas & Like Mike har allt sitt innehåll på en sida, så allt kan nås genom att scrolla. Det går också att klicka på menyn som då tar en till rätt ställe på sidan. Övriga sidor har delat upp sina sidor i separata undersidor.

Don Diablo, Martin Garrix har ingen information i deras footer förutom namn eller logo, och den är inte avgränsad från resterande sida. Dimitri Vegas & Like Mike och Afrojack har mer information, främst länkar till musiktjänster och sociala medier. Armin Van Buuren har väldigt lite information i footern och har istället valt att lägga dessa länkar fixerade strax under headern. Don Diablo har dessa länkar icke-fixerade högst upp på sidan ovanför headern, och Dimitri Vegas & Like Mike har dem fixerade längst vänster kant utöver i footern. Det alla har gemensamt är att dessa länkar är i form av ikoner, vita mot mörkare bakgrund och uppradade utan förklarande text. Med devtools visas att dessa ikoner inkorporeras på olika sätt, som i link-element som svg, png, eller ikon i i-element. Martin Garrix har inte dessa länkar.

Analys
-----------------------

Sidorna hade mycket gemensamt. Det första är användandet av Hero-bild som täcker hela sidan, vilket alla använder. Att samtliga använder bilden för att marknadsföra ny musik tyder på tanken är att fånga in besökarens uppmärksamhet direkt och rikta den mot det viktigaste.

Angående färgval har alla valt ett till största del svart-vitt färgschema och låtit bilderna lägga in färgen. Det känns som ett bra val då man har mycket olika bilder som inte nödvändigtvis matchar färgmässigt. Sidan blir mindre spretig och mer stilren.

Något som skilde hemsidorna åt var hur footern såg ut, och hur några valt att lägga länkarna till sociala medier och musiktjänster i footern medan andra placerat samma information på andra ställen på sidan. Länkarna ser nästan exakt likadana ut på samtliga sidor där de finns. Man kan tänka sig att detta är viktig information att få fram till besökarna, och utseendet verkar vara en trend som alla följer, men den bästa placeringen är de inte överens om.

Det var också  en skillnad i hur innehållet fördelas mellan undersidor eller om allt låg på startsidan och menyn i headern scrollar till rätt plats då man klickar på ett menyval. Två av tre sidor använde det andra upplägget. Detta kan tyda på att det är en trend.

Det är viktigt att notera att detta är en specifik grupp av artister, och att de alla har en liknande känsla och ett koncept att förmedla. Utgår man från dessa kan man säga att en heltäckande hero-bild, ett svart-vitt färgschema och en sans-serif font alla verkar vara populära designtrender. Likaså header-designen och sättets som bilderna på sidan används. Dessa designer passar bra för dessa artisters syfte. Fonten känns modern, mörka teman passar genren och det svart-vita fungerar bra till alla bilder. Om detta är allmänna trender går dock inte att säga, utan det hade varit intressant att vidare jämföra dessa designval med andra typer av webbplatser.   

Referenser
-----------------------
Afrojack: https://afrojack.com/

Armin Van Buuren: https://www.arminvanbuuren.com/

Don Diablo: https://www.dondiablo.com/#home-section

Dimitri Vegas & Like Mike: https://dimitrivegasandlikemike.com/

Martin Garrix: https://martingarrix.com/

Miguel Ramirez (2020). DJ Mag’s 2020 Top 100 DJs poll results are in.(https://www.thetranceproject.com.au/dj-mags-2020-top-100-djs-poll-results-are-in/)

Övrigt
-----------------------

Rapporten är skriven av Veronica Axelsson.
